# המדריך לאתגריסט לקראת הגיוס

התחלנו את המדריך הזה במטרה לרכז כמה שיותר מידע לגבי הגיוס לצה"ל, בפרט בעיניים של אתגריסטים.
במדריך הזה תמצאו המלצות **מאתגריסטים לאתגריסטים** על סמך נסיונם האישי.
לפיכך כל המידע המצוי כאן הוא בערבון מוגבל.

בהצלחה, אתגר 9 ומעלה

### לפניות נוספות

* מוזמנים להצטרף  [לקבוצת הווטסאפ](https://chat.whatsapp.com/E4jCJN0YCSR7hzSjkIpnY4).

## תחילת המיונים - צו ראשון
הצו הראשון הוא השלב הראשון שאתם עוברים במהלך מיונכם לשירות, וחשוב שבמהלכו תפתחו את כל האופציות לשירות משמעותי ומהנה עבורכם. יש מספר אופציות לאופן בו תעברו את השירות שלכם בצה"ל:

* __גיוס דרך אקדמיזציה:__ התגייסות לצה"ל לתפקיד הדורש רקע אקדמי, בדרגה של קצין אקדמאי. תפקידים אלו לרוב יעניקו לכם נסיון מקצועי אך גם דורשים חתימה ממושכת של קבע (נכון להיום שנתיים וחצי).

* __תפקיד משמעותי שאינו דרך אקדמיזציה:__ ישנה אופציה להתגייס לצה"ל בתפקיד משמעותי המעניק ניסיון מקצועי, אך אינו דורש רקע אקדמי. תפקידים כאלו עשויים לדרוש קבע.

* __גיוס כללי:__ התגייסות לצה"ל כחייל מן המניין מבלי לחתום קבע.

בהנחה שאתם רוצים לעשות שירות המכיר במקצועכם האקדמי, חשוב שתציינו בראיון את הדברים הבאים:

* אתם לומדים **תואר ראשון** במדעי המחשב בתוכנית אתגר באוניברסיטת חיפה.
* אתם תסיימו מחצית מהתואר עד לסיום כיתה י"ב.
* אתם מעוניינים לבצע **דח"ש** - דחיית שירות, ולהתגייס דרך מסלול אקדמיזציה.

גם אם אינכם בטוחים לחלוטין שאתם רוצים להתגייס דרך מסלול אקדמיזציה, הכרוך בחתימת קבע, כדאי שתגידו את הדברים הנ"ל בצו הראשון כדי לאפשר לכם את האופציה להגיע למסלולי אקדמיזציה. תמיד ניתן לוותר על המסלולים, אבל להיכנס למיונים בשלב אחר היא משימה לא פשוטה.

## גאמא
גאמא הוא מסלול מיון הכולל תפקידים הקשורים במדעי המחשב ביחידות חיל המודיעין.
מלש"בים אשר מתגייסים לגאמא והם בעלי תואר אקדמי מתגייסים כאקדמיזטורים.
כך או אחרת, נכון להיום, התפקידים בגאמא דורשים שירות קבע של שנתיים וחצי.

### שלב 0 - שאלון אינטרנטי
אחרי הצו הראשון תקבלו שאלון אינטרנטי הממיין למסלולי גאמא ומסלולי שחקים (עליהם נדון בהמשך).
ענו על השאלון בכנות ובהרחבה ואל תשכחו לציין שאתם בעלי תואר אקדמי.
ציינו השתתפות בתחרויות או פעילויות בעלות אוריינטציה טכנולוגית (אולימפיאדות, חוגי רובוטיקה בבית הספר וכו'). עדיף שתציינו משהו מיותר ולא תדלגו על משהו בעל משמעות.
את השאלון הזה מקבלים תלמידים מכל רחבי הארץ והוא מהווה סינון ראשוני בלבד. על כן, רוב האתגריסטים עוברים אותו בלי בעיות.

### שלב 1 - כנס
לאחר שעברתם את השאלון האינטרנטי תוזמנו לכנס גאמא. לשלב הזה מגיעים לרוב תלמידים אשר לומדים 5 או 10 יחידות מדעי המחשב בבית הספר.
ההכנה הטובה ביותר לשלב זה הוא לרענן את הידע שלכם לגבי שפות תכנות שאתם מכירים, וכן החומר של קורסי מבנה נתונים, אלגוריתמים, וכו'.
נדגיש שמדובר ב**רענון** שלא אמור לקחת לכם יותר מ2-3 שעות. 

בנוסף, זכרו שבמדובר ביום מיונים ארוך, על כן כדאי שתגיעו עם אוכל \ שתייה שאתם אוהבים. 

### שלב 2 - סדנא
לאחר שעברתם את הכנס תוזמנו לשלב הסדנא. לשלב הזה מוזמנים תלמידים אשר הפגינו ידע טוב בשלב הקודם, ומסוגלים לתכנת בכוחות עצמם.

הדרך הטובה ביותר להתכונן ליום זה היא לתכנת בשפות שאתם מכירים. במידה ויש לכם הרבה זמן פנוי, אתם מוזמנים לפנות לאיזור **חומרי עזר** וללמוד משם. 

בנוסף, חשוב להתכונן לאופן שבו תשוחחו עם המדריכים בסדנא. במידה ואתם נתקעים, זה בסדר גמור לפנות אליהם. אל תבקשו מהם שיפתרו לכם את הבעיה, אלא הסבירו להם את אופן חשיבתכם ומה ניסיתם לעשות בכדי לפתור את הבעיה. באופן הזה, גם אם לא הצלחתם לפתור את הבעיה המדריכים יוכלו להבין את אופן חשיבתכם ולתת לכם קרדיט על כך. 

### שלב 3 - ראיונות + מבחנים מתקדמים

אחרי שלב הסדנא, תוזמנו לראיונות למסלולים שונים בתוך גאמא על סמך תוצאותיכם בסדנא.
חשוב לציין שאין קשר ישיר בין מספר המסלולים שתקבלו ראיונות אליהם להצלחתכם בסדנא, אולם הצלחה בסדנא כן פותחת דלתות למסלולים נחשקים יותר.

הראיונות למסלולים השונים דורשים כישורים שונים. הדרך הטובה ביותר להתכונן לראיונות היא על ידי הסתכלות ב**חומרים המומלצים** ולמידתם לאורך זמן.

מעבר להתכוננות המקצועית, חשוב גם להתכונן ברמה הבין אנושית. הנה מספר טיפים אשר יעזרו לכם לצלוח את הראיונות:

* __התלבשו בהתאם:__ הגיעו לראיונות בלבוש מכובד ומתאים למאורע. למשל: מכנס ארוך, טי שרט, ונעליים סגורות או סנדלים. עדיף להימנע מ: כפכפים, שורטס, גופיות, מכנסיים עם קרעים וכו'. לבוש הולם יעזור לכם להעביר רושם ראשוני ראוי.

* __היו מנומסים:__ במסגרת המטרה לעשות רושם ראשוני טוב, חשוב שתהיו מנומסים למראיינים שלכם. כשאתם נכנסים לחדר, אימרו בוקר טוב, בקשו רשות להתיישב, ודברו בנימוס לאורך הראיון. השתדלו להימנע ממילים בוטות או מסלנג מוגזם.

* __היו כנים:__ זכרו שהמראיינים רוצים לקבל אנשים שהם יהיו מוכנים לעבוד איתם. על כן, חוסר כנות מתקבל בעין לא יפה. אם המראיינים שואלים אתכם שאלה מקצועית שאתם מכירים - אימרו להם זאת. הם יזקפו לזכותכם את הכנות שלכם בנושא. חשוב לציין, שבמידה ותענו על שאלה שאתם מכירים סביר שהמראיינים יבינו זאת, כיוון שהם ראו אינספור אנשים עונים על אותם שאלות.
עניין הכנות תקף גם בהקשר של ראיונות פסיכולוגים. המראיינים יעריכו כנות וידעו לזהות שקרים ברוב הפעמים.

## שחקים

## מודיעין כללי

## עתודה

### תלפיות

### ארזים 2

## תקשוב

### מצוב

### להב

### בית הספר למקצועות המחשב

## אקדמיזציה
אקדמיזציה היא מסלול המאגד את הגיוס של כל המלש"בים המתגייסים כאקדמאים.
כלומר, התנאי הראשון בשביל להתגייס דרך מסלול אקדמיזציה הוא להיות בוגר תואר (במקרה שלכם - תואר ראשון במדעי המחשב). 
המתגייסים דרך מסלול אקדמיזציה מקבלים דרגת *קמ"א* (קצין אקדמאי) אחרי הטירונות ועל כן גם משכורת של קצינים.
יחד עם זאת, הגיוס דרך אקדמיזציה דורש חתימת קבע של שנתיים וחצי והארכת שירות סדיר עבור נשים.

מלש"בים אשר סיימו מעל מחצית מדרישותיהם האקדמיות לקבלת תואר ראשון ראשים לבקש דרך מסלול אקדמיזציה *דח"ש* (דחיית שירות) של שנה בכדי לסיים את התואר לפני גיוסם לצה"ל.
במהלך כיתת י"א טלי ומיכל יפנו אליכם כדי להסדיר את נושא הדח"ש. לפחות בהקשר הזה אין לכם למה לדאוג :)

נכון להיום, הגיוס לאקדמיזציה מתחלק לשני סוגים: מתגייסים דרך מסלול גאמא, ומתגייסים דרך אשכולות אחרים.

### מתגייסים דרך גאמא
כל מי שמתגייס לגאמא והוא בעל השכלה אקדמית, מתגייס לשם כאקדמיזטור.
ההבדל העיקרי בינו ובין המתגייסים לגאמא שאינם אקדמיזטורים הוא הדרגה והמשכורת בזמן שירות הסדיר.
הדרך להתגייס לגאמא דרך אקדמיזציה היא פשוט לבצע את המיונים הרגילים של מסלול גאמא, ולהיות בעל תואר אקדמי.

### מתגייסים דרך אשכולות אחרים
מלבד חיל המודיעין, ישנם חילות נוספים הזקוקים לאנשים בעלי השכלה אקדמית במדעי המחשב. מלש"בים המועמדים לתפקידי אקדמיזציה יוזמנו לימים מרוכזים בהם יעברו סדרת ראיונות עם סמכויות מחילות שונים. לראיונות האלה כדאי להתכונן באותו אופן שבו יש להתכונן ל**ראיונות של גאמא** וגם להביא קורות חיים וגיליון ציונים מעודכן.

## סיווג בטחוני
תהליך הסיווג הבטחוני הוא תהליך שתצטרכו לעבור לכל תפקיד שיש בו איזשהי התעסקות עם חומר מסווג. את תהליך הסיווג מתחילים לרוב לאחר או תוך כדי הראיונות המקצועיים.

תחילה, תדרשו למלא טופס ארוך ובו פרטים אישיים עליכם, על משפחכתיכם ועל אנשים שאתם מכירים. ענו בכנות, ביסודיות ובהרחבה כדי שלא תצטרכו למלא מחדש את סיווגכם הבטחוני. 
לפני שתגישו אותו, כדאי שתצלמו לכם עותק ממנו ליתר ביטחון, במידה ותדרשו למלא את אותו הטופס עבור יחידה אחרת.

אחרי שתמלאו את הטופס, תוזמנו לפגישת סיווג בטחוני. בשלב הזה יאמת המראיין את הפרטים שנמצאו בטופס שמילאתם. ענו בכנות וברוגע - אף אחד לא מנסה להכשיל אתכם.
בפרט, היו כנים לגבי שימוש באלכוהול ובסמים. כל עוד תדווחו בכנות ובמדויק על אירועי השימוש, הדבר לא יפגע בסיווגכם הבטחוני. יחד עם זאת, אם תברחו שלא לספר את האמת, הדבר עלול לגרום לסיבוכים ואף למנוע את קבלת הסיווג. 
לעיתים אומרים המראיינים שמשלב זה במיון אסור להשתמש בסמים ושבמהלך השירות גם לא יהיה מותר. חשוב שתשמעו אחר הוראה זאת.

עבור תפקידים מסוימים יתכן ותתבקשו לעבור בדיקת פוליגרף. הדרך הטובה ביותר לעבור אותה היא דומה לדרך בה יש לעבור את מפגש הסיווג הבטחוני: לענות בכנות, בדייקנות, וברוגע. כל עוד תענו את האמת - אין לכם סיבה לחשוש.

## כנס חתימה
כנס החתימה הוא בדרך כלל השלב האחרון בתהליך מיוניכם לצה"ל.
בשלב הזה תחתמו על טפסים בהם אתם מתחייבים על תקופת שירות קבע (ובנות מתחייבות על הארכת שירות סדיר לכדי שירות סדיר של גברים).

וזהו! עכשיו רק נשאר לספור ימים לבקו"ם. 


## חומרי עזר

### מן הקורסים באוניברסיטה
למרות שהלימודים באוניברסיטה אינם מוכוונים להעניק לכם מידע שימושי למיונים בצבא, ישנם מספר קורסים ששווה לדעת ולזכור את החומר שלהם לקראת המיונים.

רצוי להכיר ברמה גבוהה את החומר בקורסים הטכניים שלמדתם: מבוא למדמח, מבוא לחומרה, תכנות מונחה עצמים, שפות סף ומבנה מהדרים.
כמו כן, כדאי לזכור נושאים מרכזיים מהקורסים המתמטיים, ובפרט מאלגוריתמים וממבני נתונים. 

מעבר לכך, ישנם קורסי בחירה שהכרתם עשויה לעזור בתהליך המיון: אבטחת מחשבים, תכנות WEB, רשתות תקשורת ועוד.
כשאתם מגיעים לשלב בתואר בו ניתנת לכם האופציה לבחור קורסים, כדאי לשקול לקיחת קורסים שיכולים לעזור במיונים.

### חומרים חיצוניים
 למידה ועשיית פרויקטים מחוץ למסגרות הלימודים תעצים את הידע שלכם ואת התאמתכם לכל תפקיד טכנולוגי.
ניתן ללמוד מחומרים מסודרים כגון ספרים או קורסים אינטרנטיים,
ואף ניתן ללמוד ממשחקי wargames שבהם יש ללמוד דברים חדשים בשביל לעבור כל שלב.
אנו מצרפים רשימה של מספר מקורות, אולם יש עוד מקורות רבים אחרים.

* ספרים ללימוד assembly, python, ורשתות:

[cyber.org.il](http://cyber.org.il/)

* ספר ללימוד רשתות תקשורת:

[Computer Networks Book](http://www.uoitc.edu.iq/images/documents/informatics-institute/exam_materials/Computer%20Networks%20-%20A%20Tanenbaum%20-%205th%20edition.pdf)

* חומרי עזר ב - WEB:

[hackthissite.org](https://hackthissite.org/missions/basic)

[xss-game.appspot.com](https://xss-game.appspot.com/) 

* חומרי עזר כללי - wargame:

[overthewire.org](http://overthewire.org/wargames/)

* חומר עזר ל - reverse engineering:

[google drive link](https://drive.google.com/file/d/0B7DqPqIfABT0NnNlclFjUl9GTGc/view)

* רשימת אתרי CTF - capture the flag:

[captf.com](http://captf.com/practice-ctf/)


### טיפים כללים
מעבר ללימודים באוניברסיטה, ישנם מספר דברים נוספים שתוכלו לעשות אשר יעזרו לכם במיונים בצבא:

* __פרויקטים:__ פרויקטים שתעשו, בין אם במסגרת קורס באוניברסיטה או על חשבון הזמן הפרטי, יעניקו לכם ניסיון מעשי מהסוג שהצבא מחפש. בראיונות לתפקידי גאמה ואקדמיזציה נוהגים לשאול על פרויקטים שעשיתם, מכשולים שנתקלתם בהם ועוד. ככל שתעשו יותר פרויקטים כך יהיה לכם מבחר לספר ממנו.

* __עבודה:__ עבודה כמתכנת בחברת היי-טק או כעוזר מחקר באוניברסיטה תעניק לכם נסיון מעשי וגם נסיון בעבודה תחת אחראי ו \ או בצוות. מראיין שישמע שיצא לכם לעבוד בתחום יזקוף זאת לזכותכם.

* __זאת לא הכמות, זאת האיכות:__ כפי שראיתם, כמות הדרכים לשפר את סיכוייכם להתקבל לתפקיד משמעותי אינסופיות.
ביחרו אותן בהתאם ליכולתכם ולזמן הפנוי שלכם, וודאו שאתם מוציאים את המיטב מכל אחת.
למשל, מוטב שתשקיעו את זמנכם בפרויקט אחד שדרש מכם למידה והיו בו מכשולים, מאשר בשלושה פרויקטים פשוטים שעשיתם בהינף יד ולא למדתם מהם דבר.
